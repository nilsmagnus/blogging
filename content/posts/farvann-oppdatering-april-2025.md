+++
date = '2025-04-10T09:01:29+02:00'
draft = false
title = 'Visning av sanksjonerte båter, oljerør og fiberkabler'
tags = ['ais', 'farvann', 'sanksjoner']
featured_image = '/images/farvann-20250410.png'

+++

Den nyeste oppdateringen av farvann-appen har mulighet til å vise mer enn bare båter! Nå kan man velge å se norske fiberkabler og oljerør, velge hvor gamle signaler man vil se og om man vil: filtrere på sanksjonerte båter.

# Fiberkabler og oljerør
![Oljerør og fiberkabler utenfor Bergen](/blogg/images/farvann-fiber-olje.png "Oljerør og fiberkabler utenfor Bergen")

Data om fiberkabler og oljerør hentes fra geonorge og har blitt lagt til i appen. Man kan selv velge om man vil se disse dataene.

# Gamle signaler

Jeg har fått tilbakemelding på at det er litt irriterende at "gamle" båter dukker opp i kartet. Dette er båter som ikke har sendt ut signaler på en stund, og kan for noen virke som støy. Derfor har jeg lagt inn en slider i valg-menyen slik at du selv kan se hvor gamle signaler du vil se. 

Gamle båter kan f.eks være militære båter som slår av AIS-senderen sin fordi de skal på oppdrag, båter som er i vedlikehold eller lysskye båter som ikke vil si hvor de er i en periode.

![Valg for å se gamle signaler](/blogg/images/farvann-gamle-signaler.png "Valg for å se gamle signaler")

Man kan velge å se båter med 0 til 120 timer gamle signaler.

# Sanksjonerte båter

Av ulike grunner kan båter være sanksjonerte. Båter som f.eks har vært med på å frakte ulovlige varer for Russland eller andre land som er sanksjonerte. Disse båtene kan ikke legge til kai lovlig i Norge. 

En oversikt over sanksjonerte båter kan hentes fra [Open sanctions](https://www.opensanctions.org). I farvann-appen vises båter som er sanksjonert på grunn av krigen i Ukraina. Dette er altså båter som bidrar til at Russland fortsetter aggresjonen sin mot Ukraina.

# Last ned

Appen Farvann kan lastes ned til [iOS](https://apps.apple.com/no/app/farvann/id6502554133) og [Android](https://play.google.com/store/apps/details?id=no.bytecode.aisapp2&hl=no).